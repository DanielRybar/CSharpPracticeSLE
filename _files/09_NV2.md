## Návrhové vzory II

### Přehled
| Kategorie  | Vzory  |
|---|---|
| vytváření instancí  | tovární metoda, knihovní třída, jedináček, výčtový typ, originál, bazén, muší váha  |
| rozšiřování funkcionality  |  přepravka, služebník, prázdný objekt |
| skrývání implementace | zástupce, příkaz, iterátor, stav, šablonová metoda |
| optimalizace rozhraní | fasáda, adaptér, strom |

### NV pro skrývání implementace

#### Zástupce (proxy)
* umožňuje řídit přístup k celému/částečnému rozhraní objektu přes jiný zastupující objekt

##### Vzdálený zástupce (Remote proxy)
* zastupuje objekt umístěný někde jinde
* zařizuje (serverovou) komunikaci se vzdáleným objektem
* měl by být připraven i na selhání spojení (vyhodit odpovídající výjimku)

##### Virtuální zástupce (Virtual proxy)
* také zastupuje jiný objekt
* vytvoření objektu se nechává na poslední chvíli (objekt ani být vytvořen nemusí) a chování objektu se předstírá
* použití: lazy loading obrázků/dat z databáze

##### Ochranný zástupce (Protection proxy)
* zakrývá identitu zastupovaného objektu
* nabízí jen podmnožinu metod zastupovaného objektu, lze implementovat kontrolu přístupových práv
* implementace skrytím za rozhraní nebo za proxy třídu spravující instanci objektu

#### Chytrý odkaz (Smart reference)
* NV spadající pod Zástupce
* doplnění komunikace s objektem o další akce, typicky kvůli zrychlení a zefektivnění aplikace
* virtuální zástupce je také chytrý odkaz – rozhoduje, kdy přistoupí k originálnímu objektu a kdy načte hodnoty z cache / metadata

#### Příkaz (command)
* objekt je použit k zapouzdření všech informací potřebných ke zpožděnému spuštění události
* použití ve WPF/MAUI - viz otázka 11

#### Iterátor
* též **Enumerator**
* samostatný objekt umožňující lineární procházení kolekcemi bez znalosti jejich vnitřní implementace
* v C# foreach = implicitní iterátor

#### Stav (state)
* podobá se NV **konečný automat** (finite-state machine)
   * objekt má konečný počet definovaných stavů a vždy se může nacházet pouze v jednom z nich
   * zároveň má určeno, kdy a na základě jakých vstupů má přepínat mezi jednotlivými stavy
* na rozdíl od konečného automatu jsou stavy více decentralizované = znovupoužitelnost, ale horší optimalizace

#### Šablonová metoda
* umožňuje podtřídám měnit části algoritmu beze změny samotného algoritmu
* umožňuje definovat metody, jejichž chování je definováno jen částečně; tyto části chování definují až potomci
* používá se při řešení typických úloh, jejichž přesné parametry budou známy až za běhu
* použití
   * když chceme, aby se naše aplikace dala rozšířit, ale ne modifikovat
   * když se nám v kódu objevují podobné algoritmy (lišicí se jen v pár krocích, kostra je stejná)

### NV pro optimalizaci rozhraní

#### Fasáda
* zjednodušuje komunikaci mezi uživatelem a systémem
* vytvoření jednotného rozhraní pro celou logickou skupinu tříd, které se tak sdruží do subsystému
* zabalí komplikovaný subsystém do jednoduššího uceleného rozhraní

#### Adaptér
* převede zastaralé / nehodící se / chybné rozhraní třídy na rozhraní, které klient očekává
* zabezpečuje spolupráci tříd a usnadňuje implementaci nových
* může celou třídu zabalit do nové (object adapter), nebo z ní dědit (class adapter)

#### Strom (Composite)
* doporučené řešení situace, kdy se pracuje se stromovou strukturou, např. rekurzivně zanořené navigační menu
* jednoduché a z nich složené (kompozitní) objekty – lze k nim přistupovat jednotným způsobem, implementují stejné rozhraní
* (funkce použitá na kontejner by se měla aplikovat na všechny prvky v něm)